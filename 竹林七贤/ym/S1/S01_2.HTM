<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>无标题文档</title>
</head>

<body>
<pre>魏晋南北朝
王戎：与嵇康居二十年，未尝见其喜愠之色。[23] 
山涛：①嵇叔夜之为人也，岩岩若孤松之独立；其醉也，傀俄若玉山之将崩。[24]  ②我当年可以为友者，唯此二生耳！[25] 
孙登：君性烈而才隽，其能免乎！[26] 
嵇康画像
嵇康画像
王烈：叔夜志趣非常而辄不遇，命也！[26] 
钟会：嵇康，卧龙也，不可起。公无忧天下，顾以康为虑耳。[26] 
嵇喜：家世儒学，少有俊才，旷迈不群，高亮任性，不修名誉，宽简有大量。学不师授，博洽多闻，长而好老、庄之业，恬静无欲。[27] 
向秀：余与嵇康、吕安居止接近，其人并有不羁之才。然嵇志远而疏，吕心旷而放，其后各以事见法。嵇博综技艺，于丝竹特妙，临当就命，顾视日影，索琴而弹之。[28] 
谢万：邈矣先生，英标秀上。希巢洗心，拟庄托相。乃放乃逸，迈兹俗网。钟期不存，奇音谁赏。[29] 
孙绰：帛祖衅起于管蕃，中散祸作于钟会：二贤并以俊迈之气，昧其图身之虑，栖心事外，轻世招患，殆不异也。[30] 
司马昱：何平叔（何晏）巧累于理，嵇叔夜后伤其道。[31] 
李氏（袁宏妻）：宣尼有言曰：“惟仁者能好人，能恶人。”自非贤智之流，不可以褒贬明德，拟议英哲矣。故彼嵇中散之为人，可谓命世之杰矣。观其德行奇伟，风勋劭邈，有似明月之映幽夜，清风之过松林也。若夫吕安者，嵇子之良友也。钟会者，天下之恶人也。良友不可以不明，明之而理全。恶人不可以不拒，拒之而道显。夜光非与鱼目比映，三秀难与朝华争荣。故布鼓自嫌于雷门，砾石有忌于琳琅矣。嗟乎道之丧也。虽智周万物，不能违颠沛之难。故存其心者，不以一眚累怀，检乎迹者，必以纤芥为事。慨达人之获讥，悼高范之莫全，凌清风以三叹，抚兹子而怅焉。闻先觉之高唱，理极滞其必宣。候千载之大圣，期五百之明贤。聊寄愤于斯章，思慷慨而炫然。[32] 
嵇康
嵇康
傅亮：夫以嵇子之抗心希古，绝羁独放，五难之根既拔，立生之道无累，人患殆乎尽矣。徒以忽防于钟、吕，肆言于禹、汤，祸机发于豪端，逸翩铩于垂举。[33] 
刘义庆：嵇康身长七尺八寸，风姿特秀。见者叹曰：“萧萧肃肃，爽朗清举。”或云：“肃肃如松下风，高而徐引。”[24] 
刘勰：及正始明道，诗杂仙心；何晏之徒，率多浮浅。唯嵇志清峻，阮旨遥深，故能标焉。……若夫四言正体，则雅润为本；五言流调，则清丽居宗，华实异用，惟才所安。故平子（张衡）得其雅，叔夜含其润，茂先（张华）凝其清，景阳（张协）振其丽，兼善则子建仲宣（曹植、王粲），偏美则太冲公干（左思、刘祯）。[34] 
颜延之：中散不偶世，本自餐霞人。形解验默仙，吐论知凝神。立俗迕流议，寻山洽隐沦。鸾翮有时铩，龙性谁能驯。[35] 
唐宋
房玄龄：①嵇、阮竹林之会，刘、毕芳樽之友，驰骋庄门，排登李室。若夫仪天布宪，百官从轨，经礼之外，弃而不存。是以帝尧纵许由于埃盍之表，光武（刘秀）舍子陵（严子陵）于潺湲之濑，松萝低举，用以优贤，岩水澄华，兹焉赐隐；臣行厥志，主有嘉名。至于嵇康遗巨源之书，阮氏创先生之传，军谘散发，吏部盗樽，岂以世疾名流，兹焉自垢？临锻灶而不回，登广武而长叹，则嵇琴绝响，阮气徒存。通其旁径，必凋风俗；召以效官，居然尸素。[26]  ②老篇爰植，孔教提衡。各存其趣，道贵无名。相彼非礼，遵乎达生。秋水扬波，春云敛映。旨酒厥德，凭虚其性。不玩斯风，谁亏王政？[26] 
张彦远：能属词，善鼓琴，工书画，美风仪。[20] 
苏轼：汉景帝以鞅鞅而杀周亚夫，曹操以名重而杀孔融，晋文帝以卧龙而杀嵇康，晋景帝亦以名重而杀夏侯玄，宋明帝以族大而杀王彧，齐后主（高纬）以谣言而杀斛律光，唐太宗以谶而杀李君羡，武后（武则天）以谣言而杀裴炎，世皆以为非也。[36] 
黄庭坚：嵇叔夜诗，豪壮清丽，无一点尘俗气。凡学作诗者，不可不成诵在心。想见其人，虽沉于世故者，暂得揽其余芳，便可扑去面上三斗俗尘矣。何况深其义味者乎？[37] 
徐钧：卧龙并论恐非伦，望重宜为世所珍。大抵重名人敬仰，如何名重反伤身。[38] 
陈普：铜驼荆棘夜深深，尚想清谈撼竹林。南渡百年无雅乐，当年犹惜广陵音。[39] 
元明
陶宗仪：美风仪，文辞壮丽，好言庄老，工草书。[18] 
王世贞：每叹嵇生琴夏侯色，今千古他人览之，犹为不堪，况其身乎！[40] 
李贽：①呜呼！如康之天才，稍加以学，抑又何当也，而肯袭前人之口吻，作不情之遁辞乎？然此书（《与山巨源绝交书》）实峻绝可畏，千载之下，犹可想见其人。②今读《养生论》全然不省神仙中事，非但不识真仙，亦且不识养生矣。何以当面蹉过如此耶？以此聪明出尘好汉，虽向、阮亦无如之何，真令人恨恨。虽然，若其人品之高，文辞之妙，则岂“七贤”之所可及哉！③向秀《恩旧赋》只说康高才妙技而已。夫康之才之技，亦今古所有；但其人品气骨，则古今所希也。岂秀方图自全，不敢尽耶？则此赋可无作也，旧亦可无尔思矣。秀后康死，不知复活几年，今日俱安在也？康犹为千古人豪所叹，而秀则已矣，谁复更思秀者，而乃为此无尽算计也耶！[41] 
王夫之：孔融死而士气灰，嵇康死而清议绝。[42] 
近现代
余嘉锡：嵇、阮虽以放诞鸣高，然皆狭中不能容物。如康之箕踞不礼钟会，与山涛绝交书自言“不喜俗人，刚肠疾恶，轻肆直言，遇事辄发”。又幽愤诗曰“惟此褊心，显明臧否”。皆足见其刚直任性，不合时宜。...康卒掇杀身之祸。 
</pre>
</body>
</html>
